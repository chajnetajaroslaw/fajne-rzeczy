---
title: "🛠️ Aplikacje i narzędzia "
description: "Głównie takie uruchamiane w przeglądarce, fajne i przydatne"
date: "2024-05-22"
demoURL: "https://astro-nano-demo.vercel.app"
repoURL: "https://github.com/markhorn-dev/astro-nano"
---

## Edytory Grafiki

### Darmowy Photoshop w przeglądarce

Jest jeden słuszny, darmowy, przeglądarkowy edytor grafiki - Photoshop. Tylko że nazywa się [Photopea](Photopea).
**Photopea** to aplikacja do edycji i przetwarzania obrazów rastrowych i wektorowych autorstwa czeskiego programisty Ivana Kuckira. To prawdziwe programistyczne arcydzieło waży 4KB, działa offline, otwiera formaty Adobe a jego interfejs jest dziwnie znajomy. *Zostaw tego gimpa w spokoju i daj mu umrzeć.*

### Inne narzędzia

- [Figma](https://figma.com/) - Narzędzie do projektowania funkcjonalnych interfejsów użytkownika (UI / UX design) grafiki wektorowej oraz tworzenia interaktywnych makiet
- [Paint.net](https://www.getpaint.net/) - Darmowy edytor grafiki rastrowej do pobrania.
- ~~[Gimp](https://www.gimp.org/) - Jeden ze starszych darmowych edytorów grafiki rastrowej, istna podróż do przeszłości, ostatnio aktualizowany jakoś w okolicach 2000 roku (przynajmniej tak wygląda interfejs)~~

### Jeśli nie masz talentu

Kiedy miałeś 5 lat rodzice mówili że ładnie rysujesz, jednak rzeczywistość boleśnie to zweryfikowała przy pierwszej próbie wykonania samodzielnej grafiki. Jeśli potrzebujesz zrobić coś ładnego a nie masz talentu z pomocą przyjdą te narzędzia:
- [Canva](https://canva.com/) - Każdy zna i używał, nawet jeśli się nie przyznaje. Dużo darmowych elementów i szablonów.
- [Adobe Express](https://www.adobe.com/express/) - Mniejsze możliwości w darmowej wersji, posiada dużo ciekawych narzędzi i wsparcie generatywnej sztucznej inteligencji.

## Narzędzia IT / SysAdmin

- [IT TOOLS](https://it-tools.tech/) - Ogromny zestaw przydatnych narzędzi: konwertery, pickery, parsery, walidatory kryptografia i wiele więcej.


